AUM IshA vAsyamida.m sarvaM yatki~ncha jagatyAM jagat |
tena tyaktena bhu~njIthA mA gR^idhaH kasyasviddhanam || 1||

kurvanneveha karmANi jijIviShechChata.m samAH |
evaM tvayi nAnyatheto.asti na karma lipyate nare || 2||

asuryA nAma te lokA andhena tamasA.a.avR^itAH |
tA.mste pretyAbhigachChanti ye ke chAtmahano janAH || 3||

anejadekaM manaso javIyo nainaddevA ApnuvanpUrvamarShat |
taddhAvato.anyAnatyeti tiShThattasminnapo mAtarishvA dadhAti || 4||

tadejati tannaijati taddUre tadvantike |
tadantarasya sarvasya tadu sarvasyAsya bAhyataH || 5||

yastu sarvANi bhUtAnyAtmanyevAnupashyati |
sarvabhUteShu chAtmAna.n tato na vijugupsate || 6||

yasminsarvANi bhUtAnyAtmaivAbhUdvijAnataH |
tatra ko mohaH kaH shoka ekatvamanupashyataH || 7||

sa paryagAchChukramakAyamavraNa\-
     masnAvira.m shuddhamapApaviddham |
kavirmanIShI paribhUH svayambhU\-
     ryAthAtathyato.arthAn vyadadhAchChAshvatIbhyaH samAbhyaH || 8||

andhaM tamaH pravishanti ye.avidyAmupAsate |
tato bhUya iva te tamo ya u vidyAyA.m ratAH || 9||

anyadevAhurvidyayA.anyadAhuravidyayA |
iti shushruma dhIrANAM ye nastadvichachakShire || 10||

vidyAM chAvidyAM cha yastadvedobhaya.m saha |
avidyayA mR^ityuM tIrtvA vidyayA.amR^itamashnute || 11||

andhaM tamaH pravishanti ye.asambhUtimupAsate |
tato bhUya iva te tamo ya u sambhUtyA.m ratAH || 12||

anyadevAhuH sambhavAdanyadAhurasambhavAt |
iti shushruma dhIrANAM ye nastadvichachakShire || 13||

sambhUtiM cha vinAshaM cha yastadvedobhaya.m saha |
vinAshena mR^ityuM tIrtvA sambhUtyA.amR^itamashnute || 14||

hiraNmayena pAtreNa satyasyApihitaM mukham |
tattvaM pUShannapAvR^iNu satyadharmAya dR^iShTaye || 15||

pUShannekarShe yama sUrya prAjApatya
     vyUha rashmIn samUha tejaH |
yatte rUpaM kalyANatamaM tatte pashyAmi
     yo.asAvasau puruShaH so.ahamasmi || 16||

vAyuranilamamR^itamathedaM bhasmA.nta.m sharIram |
AUM krato smara kR^ita.m smara krato smara kR^ita.m smara || 17||

agne naya supathA rAye asmAn.h
     vishvAni deva vayunAni vidvAn |
yuyodhyasmajjuhurANameno
     bhUyiShThAM te nama{}uktiM vidhema || 18||